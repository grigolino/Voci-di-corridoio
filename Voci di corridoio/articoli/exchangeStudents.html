<!DOCTYPE html>
<html lang="it">
  <head>
    <meta charset="UTF-8" />
    <meta name="viewport" content="width=device-width, initial-scale=1" />
    <title>Un'Avventura Filosofica</title>
    <link rel="stylesheet" href="../styles.css" />
    <link rel="icon" type="image/png" href="../imgs/icona_grigo.png" />
  </head>
  <body>
    <header class="header">
      <div class="title">
        <img src="../imgs/icona_grigo.png" alt="G Logo" />
        <div>
          <h2>Liceo Scientifico M. Grigoletti</h2>
          <h1>Il Grigolino</h1>
        </div>
      </div>
    </header>

    <main class="article-page">
      <article>
        <header class="article-header">
          <h2>Exchange Students: Prima e Dopo</h2>
        </header>

        <div class="article-body">
          <div class="column">
            <p>
              Sogni di trascorrere il tuo anno all’estero ma non sai come fare?
            </p>
            <p>
              Ti aiutiamo noi! Abbiamo deciso di intervistare Giulia Zamparo e
              Giulia Stefani, due ragazze che ci faranno scoprire come
              affrontare e cosa aspettarci dall’anno all’estero in Inghilterra.
            </p>
            <p>
              Le due studentesse si trovano in momenti diversi di questo
              percorso: Giulia Zamparo ha già vissuto un anno anno in
              Inghilterra, mentre Giulia Stefani si prepara a partire nei
              prossimi mesi. Le loro risposte ci offrono uno sguardo prezioso,
              tra aspettative, paure, ricordi ed entusiasmo.
            </p>
            <p>Perché proprio l’Inghilterra?</p>
            <p>
              Entrambe hanno scelto il Regno Unito come destinazione per motivi
              personali. Giulia Stefani è attratta dalla lingua e dalla cultura
              britannica: “Mi affascina da sempre, e penso sia il posto perfetto
              per migliorare l’inglese”. Per Giulia Zamparo, la decisione è nata
              dalla voglia di mettersi in gioco: “Volevo uscire dalla mia zona
              di comfort e l’Inghilterra mi sembrava una sfida stimolante”.
              Giulia Zamparo ricorda i suoi primi giorni come intensi e pieni di
              emozioni: “All’inizio mi ha colpito la gentilezza delle persone,
              ma adattarmi non è stato subito facile. Cambiare abitudini
              richiede tempo, ma piano piano trovi il tuo spazio”. La scuola
              inglese, racconta Zamparo, è molto diversa da quella italiana: “Ci
              sono meno materie ma si lavora in modo più pratico. Ti senti più
              coinvolto e indipendente nello studio”.
            </p>
          </div>
          <div class="column">
            <p>
              L’anno all’estero ha lasciato un segno profondo in Giulia Zamparo,
              che è ancora in contatto con molti amici conosciuti lì. Tra i
              ricordi più belli, racconta una gita a Londra e le giornate
              passate con la host family. Ma non sono mancati i momenti
              difficili: “A volte la nostalgia si faceva sentire, ma affrontarla
              mi ha fatto crescere”. All’inizio anche la lingua è stata una
              sfida: “Capivo poco e parlavo con fatica, ma dopo qualche
              settimana le cose sono cambiate. Ora mi sento molto più sicura nel
              parlare inglese”. Giulia Stefani ammette di avere qualche timore
              su questo aspetto, ma è pronta ad affrontarlo: “So che farò
              errori, ma è proprio così che si impara”.
            </p>
            <p>
              Vivere da soli in un altro Paese è uno degli aspetti che più
              spaventano, ma anche quello che arricchisce di più. “All’inizio è
              dura, ma poi ti accorgi che riesci a cavartela. È una grande
              lezione di vita”, dice Zamparo. Stefani, con uno sguardo al
              futuro, spera proprio di scoprire questo lato di sé: “Non vedo
              l’ora di diventare più indipendente”. Entrambe hanno avuto momenti
              di incertezza. “È normale chiedersi se si sta facendo la cosa
              giusta”, dice Giulia Stefani, “ma ogni volta che ne parlo mi sento
              più convinta”. Giulia Zamparo conferma: “Anche io avevo paura, ma
              rifarei tutto da capo. È stata una delle scelte migliori della mia
              vita”.
            </p>
            <p>
              Cosa sperano di portarsi a casa? Stefani risponde con entusiasmo:
              “Spero di crescere, di conoscere nuove persone, e di uscire più
              forte da questa esperienza”. Zamparo conclude con consapevolezza:
              “Torno con più fiducia in me stessa. L’anno all’estero ti cambia,
              nel modo migliore possibile”.
            </p>
            <p class="article-authors">
              <strong>Articolo scritto da </strong>Maria Francesca Bubuianu e
              Emma Toneguzzo.
            </p>
          </div>
        </div>
      </article>
    </main>

    <footer>
      <p>&copy; 2025 Il Grigolino – Tutti i diritti riservati</p>
    </footer>
    <script src="script.js"></script>
  </body>
</html>
