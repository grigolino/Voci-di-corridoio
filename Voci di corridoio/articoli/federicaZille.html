<!DOCTYPE html>
<html lang="it">
  <head>
    <meta charset="UTF-8" />
    <meta name="viewport" content="width=device-width, initial-scale=1" />
    <title>Un'Avventura Filosofica</title>
    <link rel="stylesheet" href="../styles.css" />
    <link rel="icon" type="image/png" href="../imgs/icona_grigo.png" />
  </head>
  <body>
    <header class="header">
      <div class="title">
        <img src="../imgs/icona_grigo.png" alt="G Logo" />
        <div>
          <h2>Liceo Scientifico M. Grigoletti</h2>
          <h1>Il Grigolino</h1>
        </div>
      </div>
    </header>

    <main class="article-page">
      <article>
        <header class="article-header">
          <h2>Intervista a Federica Zille, Giornalista Sportiva</h2>
        </header>

        <div class="article-body">
          <div class="column">
            <p>
              Fin dall’infanzia lo sport ha sempre fatto parte delle nostre vite
              in forme tutte diverse. Infatti ognuno di noi ha le proprie
              preferenze e delle predisposizioni fisiche che lo portano a
              scegliere. C’è chi preferisce il calcio, chi il nuoto, chi la
              danza e altri ancora la pallavolo ma indipendentemente da questo
              il suo ruolo resta fondamentale.
            </p>
            <p>
              La bellezza fondamentale dello sport si trova proprio nei legami
              che è in grado di creare e nelle amicizie che, col passare del
              tempo, diventeranno indissolubili. Ci insegna a superare i nostri
              limiti e le nostre paure, a uscire dalla nostra comfort-zone e a
              superare ostacoli che spesso ci sembrano insormontabili. Il sogno
              di ciascuno di noi è rendere la passione che da piccoli amavamo
              parte del nostro futuro e Federica Zille, giornalista sportiva, è
              qui per raccontarcelo.
            </p>
            <p>
              Federica Zille, oggi affermata giornalista sportiva italiana, ha
              frequentato il Liceo Grigoletti durante l’adolescenza. In un primo
              momento ha intrapreso un percorso universitario nella facoltà di
              Ingegneria di Udine, ma successivamente ha deciso di trasferirsi a
              Milano per seguire la sua vera passione: il mondo sportivo.
            </p>
            <p>
              A Milano ha proseguito gli studi presso l’Università Cattolica del
              Sacro Cuore, dove si è laureata in “Linguaggi dei Media”. Ha poi
              arricchito la sua formazione con un master in giornalismo
              all’Università IULM. Durante il percorso accademico ha svolto uno
              stage presso Sport Mediaset e ha mosso i primi passi nel mondo del
              giornalismo sportivo collaborando con Milan TV, il canale
              ufficiale del club rossonero.
            </p>
            <p>
              Attualmente lavora come giornalista per DAZN, una piattaforma
              streaming a pagamento specializzata nella trasmissione di eventi
              sportivi.
            </p>
            <p>
              La prima domanda che abbiamo posto a Federica Zille è stata: “Da
              dove nasce questa tua passione per il calcio? Il calcio è il tuo
              sport preferito o ce ne sono altri per te importanti?”. La
              giornalista ci ha raccontato che la sua grande passione per il
              calcio è nata grazie a suo padre e ai suoi fratelli. Questo sport
              fa da sempre parte della sua vita perché proprio guardando le
              partite di calcio riusciva a passare e condividere del tempo con
              suo padre ma anche seguendo sui campi da calcio i suoi fratelli.
              Grazie a loro ha imparato ad amare quello che ad oggi è diventato
              il suo lavoro.
            </p>
            <p>
              Uno degli altri sport che appassiona la giornalista oltre al
              calcio è la pallavolo. Ci ha svelato che purtroppo però non ha mai
              praticato lo sport che ad oggi la appassiona così tanto,
              soprattutto per delle motivazioni legate al periodo della sua
              infanzia. Il calcio in quel periodo non era ancora diffuso tra le
              ragazze e a praticarlo erano quasi esclusivamente i ragazzi.
            </p>
            <p>
              La domanda successiva è stata: “Perché e come hai deciso di
              intraprendere questa carriera?”. Federica ci ha spiegato che la
              sua passione per il giornalismo si è sviluppata in modo graduale.
              Fin dall’inizio della scuola è sempre stata portata e appassionata
              per la scrittura, al contrario entrare in televisione è stato
              molto inaspettato per lei. Si è descritta infatti come una persona
              piuttosto introversa e timida, e ritrovarsi davanti alle
              telecamere è stata una grande novità, che però ha saputo gestire
              ed apprezzare grazie all’interesse per il calcio.
            </p>
            <p>
              “Perché hai scelto di frequentare l'Università Cattolica del Sacro
              Cuore di Milano, e nello specifico il corso di Linguaggi dei
              Media?”. Dopo la fine del Liceo Grigoletti, Federica ha intrapreso
              gli studi presso l’Università di Udine per diventare ingegnere
              civile, ma già dopo alcuni mesi si è resa conto che quella non era
              la sua strada e ha quindi deciso di specializzarsi in giornalismo,
              grazie ad un master frequentato dopo aver conseguito la laurea
              triennale in Linguaggio dei Media a Milano. Sentiva che questo era
              il percorso che le apparteneva veramente e che avrebbe dovuto
              seguire per poter realizzare le sue ambizioni. Ha poi svolto uno
              stage presso il canale televisivo Mediaset.
            </p>
            <p>
              La prossima domanda è infatti: “Perché hai deciso di fare uno
              stage con Mediaset? Com’è il dietro le quinte di una diretta?”.
              Federica ci ha spiegato che finiti gli studi la sua Università le
              ha fatto questa proposta per entrare nel mondo del lavoro
              giornalistico. Ha infatti iniziato facendo la giornalista per
              Tgcom e solo dopo si è indirizzata all’ambito sportivo.
            </p>
            <p>
              Il dietro le quinte di una diretta cela, secondo le parole della
              giornalista, molta ansia ma soprattutto tanta adrenalina
              “positiva”. Questo può essere riassunto in tre momenti salienti:
              il prepartita, dove la giornalista prepara il suo discorso in
              funzione delle squadre che andranno a giocare; i 90 minuti, cioè
              la partita vera e propria, nella quale avviene il collegamento da
              bordo campo e per ultimo il post-partita. Federica ha descritto
              quest’ultimo come il più divertente, nulla viene preparato in
              anticipo e tutto succede molto rapidamente nell’arco di poco
              tempo.
            </p>
          </div>
          <div class="column">
            <p>
              Il Grigoletti è stato per lei una base sicura proprio perché le ha
              fornito i fondamenti per sviluppare il lavoro che svolge
              attualmente. Le ha insegnato a costruire delle idee ben precise in
              testa e a trovare la chiave e il fulcro del discorso. Federica
              faceva il linguistico e ci ha spiegato che la conoscenza delle
              lingue ha avuto per lei un ruolo molto importante.
            </p>
            <p>
              “C’è un motivo specifico per il quale hai cominciato la tua
              carriera con la squadra del Milan?”. Dopo lo stage iniziale ha
              potuto proseguire la sua carriera lavorando per la squadra nel
              Milan, squadra che le ha da sempre regalato ricordi e momenti
              indelebili, dapprima grazie al padre e in seguito grazie proprio
              al suo lavoro da bordocampista.
            </p>
            <p>
              Una domanda che abbiamo trovato interessante porre a Federica è
              stata: “Cosa ne pensi riguardo le agevolazioni dello
              studente-atleta in ambito scolastico?”. Secondo lei è un mezzo
              molto utile e sarebbe fondamentale creare delle agevolazioni in
              modo uniforme ed equo, dando la possibilità a tutti gli studenti
              di seguire la propria passione, non solo nell’ambito sportivo.
              Degli esempi molto concreti sono dei giovani calciatori, uno di
              questi è Lamine Yamal che ha solamente 17 anni e tanto talento.
            </p>
            <p>
              “Ti sei mai sentita a disagio a causa dell’ambiente prettamente
              maschile in cui lavori?” Questa domanda apre, purtroppo, un mondo
              che ancora oggi risulta essere una realtà diffusa e spesso
              difficile per molte donne. Federica ci ha spiegato che spesso
              incontra molti pregiudizi nei suoi confronti, non nell’ambito
              lavorativo e con i propri colleghi che ormai sanno apprezzarla per
              le sue conoscenze e capacità ma all’interno dei social media.
              L’essere competenti nell’ambito in cui si lavora e soprattutto
              appassionati cambia completamente la visione che gli altri hanno
              nei tuoi confronti ma purtroppo capita spesso che in caso di
              errori, anche banali, le persone la attacchino, offendendola
              addirittura con commenti sessisti.
            </p>
            <p>
              “Come pensi si possa rendere il mondo del giornalismo sportivo più
              inclusivo e rispettoso per tutti?” Secondo Federica il ruolo
              chiave in questo ambito lo svolgono le agenzie. Queste dovrebbero
              diventare infatti più meritocratiche, senza limitarsi quindi alla
              bella presenza, ma cercando chi ha questa passione per lo sport
              nel sangue e soprattutto diventando sempre più aperte alla
              presenza di donne in questo contesto lavorativo.
            </p>
            <p>
              Una delle nostre curiosità per la giornalista è stata: “Qual è
              stato il momento più emozionante che hai vissuto a bordocampo?
              Quali sono i tuoi ricordi più belli legati al lavoro?”. Ci ha
              raccontato che tra i momenti per lei più emozionanti ci sono state
              le partite scudetto, come quella del 2022 del Milan, ma anche la
              partita che ha portato la squadra dell’Inter alla seconda stella
              nello scudetto. Questo è stato un momento storico che Federica ha
              potuto vivere a bordocampo, condividendo totalmente l’emozione
              provata da parte di tutti i tifosi. Un altro evento è stata la
              partita amichevole del 2019, tra gli ex giocatori del Liverpool
              (Legends) contro il Milan Glorie, dove ha potuto incontrare per la
              prima volta i suoi idoli, quelli che da piccola vedeva raffigurati
              nei poster appesi nella sua cameretta. Questa è stata la prova che
              le ha confermato di essere riuscita a raggiungere il suo
              obiettivo, tutto grazie alla sua passione e alla sua dedizione.
            </p>
            <p>
              “Se dovessi dare un consiglio a chi sogna di diventare giornalista
              sportivo, quale sarebbe?”. Il consiglio della giornalista sportiva
              Federica Zille è quello di intraprendere questa strada per seguire
              la propria passione. E’ sicuramente importante partire con un
              bagaglio di conoscenze che ti permetta di essere preparato
              difronte ai vari ostacoli da superare, e tra queste, la conoscenza
              delle lingue è fondamentale per raggiungere la completezza dei
              propri lavori. Ovviamente gli studi, i master, i corsi di
              specializzazione hanno un ruolo chiave nella preparazione, ma
              senza l’amore per il proprio lavoro non si sarà capaci di
              intraprendere questa strada.
            </p>
            <p>
              Per concludere questo articolo abbiamo voluto porre a Federica una
              domanda che abbiamo ritenuto particolarmente importante: “Quale
              messaggio vorresti diffondere tra le ragazze del nostro liceo che
              vogliono intraprendere una carriera che abitualmente viene
              definita come maschile?”. Secondo lei le cose stanno gradualmente
              cambiando, il calcio femminile si sta finalmente sviluppando e il
              rispetto e la parità tra donne e uomini si stanno ampliando. E’
              fondamentale però essere tenaci e credere in se stessi e nella
              propria passione. “Quello che meriti lo raggiungerai”, queste sono
              le parole della giornalista sportiva Federica Zille.
            </p>
            <p class="article-authors">
              <strong>Articolo scritto da </strong> Vrinda Starnoni.
            </p>
          </div>
        </div>
      </article>
    </main>

    <footer>
      <p>&copy; 2025 Il Grigolino – Tutti i diritti riservati</p>
    </footer>
    <script src="script.js"></script>
  </body>
</html>
